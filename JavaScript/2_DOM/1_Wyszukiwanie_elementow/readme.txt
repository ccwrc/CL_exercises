Wyszukiwanie elementów na stronie HTML

Zadania powinny być rozwiązane w pliku app.js. Pamiętaj, żeby oddzielać zadania komentarzami i pisać czytelny, dobrze sformatowany kod. Nie modyfikuj kodu HTML, chyba że w poleceniu jest napisane inaczej.

---------------------------------------------------------------
Zadanie 1 

    Wyszukaj na stronie i zapisz do odpowiednio nazwanej zmiennej tag article o klasie first.
    W kolejnym etapie:

    wypisz w konsoli, ile elementów h2 znajduje się w tym tagu.
    wyszukaj w nim wszystkie elementy o klasie oferts, przeiteruj je i wypisz je w konsoli,
    wyszukaj w nim wszystkie elementy div, przeiteruj je i wypisz je w konsoli.

Pamiętaj, żeby za każdym razem sprawdzić, czy wczytałeś odpowiednie elementy. Używaj funkcji, które wyszukują wiele elementów. Za każdym razem wypisz w konsoli, ile jest znalezionych przez Ciebie elementów.

---------------------------------------------------------------
Zadanie 2 

Wyszukaj na stronie i zapisz do zmiennej element o id exercise2, który znajduje się w menu. Skorzystaj z selektora CSS. Nie odwołuj się bezpośredniego do klasy lub id jakiegokolwiek elementu. Użyj selektorów potomków, dzieci, n-tych dzieci itp.

---------------------------------------------------------------
Zadanie 3

Wyszukaj na stronie następujące elementy i zapisz je do odpowiednio nazwanych zmiennych:

    Element o id home (na dwa sposoby).
    Pierwszy element li nieposiadający atrybutu data-direction.
    Pierwszy element o klasie block.

Pamiętaj, żeby za każdym razem sprawdzić, czy wczytałeś odpowiedni element. Używaj funkcji wyszukujących tylko jeden element.

---------------------------------------------------------------
Zadanie 4

Wyszukaj na stronie następujące elementy i zapisz je do odpowiednio nazwanych zmiennych:

    Wszystkie elementy li znajdujące się w tagu nav.
    Wszystkie paragrafy należące do wszystkich elementów div.
    Wszystkie divy znajdujące się w tagu article.

Pamiętaj, żeby za każdym razem sprawdzić, czy wczytałeś odpowiednie elementy. Pamiętaj, żeby używać funkcji, które wyszukują wiele elementów. Za każdym razem wypisz w konsoli, ile znalazłeś elementów.
---------------------------------------------------------------

Zadanie 5

Znajdź wszystkie elementy li, które są w tagu nav. Następnie nadaj każdemu elementowi li atrybut data-direction = "top", ale tylko dla tych elementów, które nie mają ustawionego tego atrybutu.























